[Domov](index.html)

Vitajte na stránke plnej duchovných textov. Ide o osobnú stránku, so svojimi vlastnými pozorovaniami a textami ľudí, ktorí ma oslovili a navigovali na ceste. Najbližšie mi je Jiddu Krišnamurti, ktorý mal rovnaké poznanie, keď sám opisuje stav, kde sa stal okolím, trávou, lienkou, stromom. Podobné stavy som zažíval, ale som o nich nikomu nehovoril zo strachu, že ide o bláznovstvo. Až Jiddu mi ukázal, že išlo o hlboký duchovný vhľad, kde malé ego prepúšťa stolicu vyššiemu ja, alebo vedomiu, ktoré nerozdeľuje na ja a okolie, ale stáva sa jedným. Tak Krišnamurtiho opis, kde pozorujúci a pozorované sa stávajú jedno, mi bol blízky a zrozumiteľný. Sem uložím značnú časť textov nielen od Krišnamurtiho, ale aj od iných duchovných učiteľov. Budem zdieľať osobnú cestu, skúsenosti a poznanie, ktoré ma cestou viedlo. Vzhľadom k tomu, že som prešiel aj komplet kresťanstvom, som dobre oboznámený s bibliou a učením denominácií. Napriek tomu som spoznal, že biblia je symbolická kniha a nie historická. Takže sa budem venovať aj symbolike, či príbehom a podobenstvám, ktoré povznášajú dušu. A keď sa mi zadarí, tak sem pridám aj nejaké básne. Ďakujem, že ste sem zavítali.

Nájdete ma inak na týchto odkazoch:

[Facebook Staroveria](https://www.facebook.com/staroviera)
[Telegram Staroveria](https://t.me/staroviera)
[TikTok Prebudený](https://www.tiktok.com/@prebudeny)
[Instagram Prebudený](https://www.instagram.com/prebudeny)
